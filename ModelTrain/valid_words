İnformasiya Texnologiyaları Universiteti Azərbaycan Respublikasında informasiya cəmiyyəti quruculuğu istiqaməti üzrə yüksək hazırlığa malik kadr potensialının formalaşdırılmasını təmin edən ali təhsil müəssisəsi idi .
Azərbaycan Respublikasının Prezidentinin Sərəncamı ilə 1 fevral 2013 - cü ildə yaradılmışdır .
İnformasiya Texnologiyaları Universitetinin və Azərbayan Respublikası Xarici İşlər Nazirliyinin Diplomatik Akademiyasının əsasında , 13 yanvar 2014 - cü ildə " ADA " Universiteti yaradılması ilə fəaliyyəti başa çatmışdır .
Universitetin tarixi 2006 - cı ildən başlayır .
Belə ki , 2006 - cı ilin martında Azərbaycan Xarici İşlər Nazirliyinin nəzdində Azərbaycan Diplomatik Akademiyası adı altında ali təhsil müəssisəsi yaradılmışdır .
Azərbaycan Respublikası Prezidentinin 13 yanvar 2014 - cü il tarixli Sərəncamı ilə Azərbaycan Respublikası Xarici İşlər Nazirliyinin Diplomatik Akademiyasının və Azərbaycan Respublikasında İnformasiya Texnologiyaları Universitetinin əsasında ADA Universiteti yaradılmışdır .
Əsas məqsədi diplomatiya , ictimai münasibətlər , biznes , informasiya texnologiyaları və sistem mühəndisliyi üzrə qlobal liderlər hazırlamaqdır .
Akademiyanın əsasını qoyan rektor , Azərbaycan Xarici İşlər Nazirinin müavini və Azərbaycanın ABŞ - dakı sabiq səfiri Hafiz Paşayevdir .
2012 - ci ildə Bakı şəhərində " Dədə Qorqud " parkı yaxınlığında yerləşən yeni " Green and Smart " kampusuna köçmüşdür .
2009 - cu ildən magistr pilləsi , 2011 - cu ildən bakalavr pilləsində ali təhsil verir .
Fakültəyə ilk dəfə 2013 - cü ildə tələbə qəbuluna başlanmışdır .
Dövlət İmtahan Mərkəzinin III qrup üzrə keçirdiyi imtahanda iştirak etməklə və ya SAT imtahanı vasitəsi ilə abituriyentlər bu fakültədə təhsil almaq hüququ qazana bilirlər .
Abituriyentlərin ingilis dili üzrə bilik səviyyələrindən asılı olaraq təhsil müddəti 4 – 5 il arasında dəyişə bilir .
Fakültə tələbələrə analitik və liderlik bacarıqlarını inkişaf etdirməyə şərait yaradır .
Təhsil müddəti ərzində tələbələr Mikro / Makroiqtisadiyyat , Tarix , Sosiologiya , Media & Dövlət və İctimai Münasibətlər , Hüquq və başqa dərslərdə iştirak edirlər .
Bunlarla yanaşı , 3 - cü ildən etibarən , tələbələrə digər fakültələrin 1 və ya 2 dərslərində iştirak etməyə də icazə verilir .
Təhsil müddəti ərzində tələbələr ADA Universiteti tərəfindən təşkil olunmuş mübadilə proqramları vasitəsilə bir semestr ərzində xaricdə təhsil alma şansı qazana bilirlər .
Bundan əlavə , Dövlət və İctimai Münasibətlər fakültəsi üzrə magistratura proqramı da ADA da mövcuddur və bu proqramın adı isə " İctimai Siyasətdir " .
Müəssisənin nizamnamə kapitalı 554.928 manatdır .
Hazırki direktoru 2020 - ci il sentyabrın 7 - də bu vəzifəyə təyin edilmiş Tehran Əliyevdir .
" Azon " zavodu 1974 - cü ildə " Mikrosхеmotехnika " Bakı Хüsusi Konstruktor Bürosunun bazasında yaradılmış və SSRİ Elektronika Sənayesi Nazirliyinin tərkibinə daхil edilmişdir .
Burada SSRİ dönəmində kosmik cihazlar da istehsal olunurdu .
1993 - cü ildən Dövlət Хüsusi Mаşınqаyırmа və Kоnvеrsiyа Kоmitəsinin tаbеliyində оlmuşdur .
2006 - cı ilin sentyabr ayından " Azon " zavodu Azərbaycan Rеspublikası Müdafiə Sənayеsi Nazirliyinin tabеliyində fəaliyyət göstərir .
" Azon " zavodu Azərbaycanda inteqral mikrosxemlərin tam istehsalı üzrə ixtisaslaşmış , geniş texnoloji bazaya malik yeganə müəssisədir .
2012 - ci ildə yayılmış məlumata əsasən “ Azon ” zavodunun istehsalat sahəsi hərraca çıxarılıb .
Sahəsi 27714,8 kv.m olan müəssisənin start satış qiyməti 2 milyon 38 min 750 manat , ilkin satış qiyməti 1 milyon 732 min 938 manat olub .
Hərracın nəticəsinin nə olması barədə məlumat mövcud deyil .
2017 - ci ildə " Azon Zavodu " MMC - nin 1 mln . 365 min 784,5 manat vergi borcu Vergilər Nazirliyi tərəfindən silinib .
Azərbaycan Xəzər Dəniz Gəmiçiliyi Qapalı Səhmdar Cəmiyyəti ( ASCO ) yük daşımaları , neft-qaz sənayesinə ixtisaslaşdırılmış ofşor xidmətləri , gəmi təmiri , dənizçilərin hazırlanması və sertifikatlandırılması xidmətləri təqdim edən aparıcı gəmiçilik şirkətdir .
Gəmiçilik sahəsində 160 ildən çox təcrübəyə malik ASCO - nun fəaliyyət coğrafiyası Xəzər dənizi və Xəzərdənkənar yükdaşıma bazarlarını əhatə edir .
Azərbaycan Xəzər Dəniz Gəmiçiliyi Xəzərdə ən böyük nəqliyyat donanmasına , neft və qaz hasilatı sənayesinə xidmət göstərən ən böyük ixtisaslaşdırılmış ofşor donanmaya , geniş texniki imkanları ilə seçilən gəmi təmiri zavodlarına , müasir tədris sistemi və elmi-texniki bazaya malik Azərbaycan Dövlət Dəniz Akademiyasına , eləcə də modern trenajor və simulyatorlarla təchiz edilmiş Təlim-Tədris Mərkəzinə sahibdir .
Azərbaycanın Avropa ilə Asiya arasında əlverişli coğrafi mövqeyi və Xəzərdən keçən beynəlxalq yükdaşıma marşrutları Azərbaycan Xəzər Dəniz Gəmiçiliyinin nəqliyyat donanmasını tranzit yükdaşımaların həyata keçirilməsində xüsusi əhəmiyyətli edir .
Eyni zamanda , Xəzər dənizində irimiqyaslı neft və qaz layihələrinin müvəffəqiyyətlə həyata keçirilməsində Azərbaycan Xəzər Dəniz Gəmiçiliyinin geniş profilli ixtisaslaşmış ofşor donanması böyük əhəmiyyət kəsb edir .
Azərbaycan Xəzər Dəniz Gəmiçiliyi Xəzərdə ən böyük və ən qədim tarixə malik gəmiçilik şirkətidir .
Əsası 1858 - ci il may ayının 21 - də " Qafqaz və Merkuri " Səhmdar Cəmiyyətinin yaradılması ilə qoyulub .
XIX və XX əsrlərdə Azərbaycan Xəzər Dəniz Gəmiçiliyi Xəzəryanı ölkələrə müxtəlif təyinatlı yüklər daşıyan ən böyük gəmiçilik şirkəti kimi fəaliyyət göstərib .
Bununla belə , Gəmiçiliyin fəaliyyəti təkcə Xəzərlə məhdudlaşmayıb .
Hazırda da , Azərbaycan Xəzər Dəniz Gəmiçiliyinə məxsus gəmilər Xəzərdə və Xəzərdənkənar hövzələrdə fəaliyyət göstərir .
XIX əsrdə Bakıda neft hasilatının sürətli artımı Xəzərdə gəmiçiliyin inkişafına təkan verib .
Təbii ki , həmin dövrdə neft və neft məhsullarının daşınması üçün yeni üzən vasitələr tələb olunurdu .
Təsadüfi deyil ki , dünyada ilk neftdaşıyan " Aleksandr " barjı 1873 - cü ildə Xəzərdə istismar edilib .
Dünyada ilk tanker — " Zərdüşt " də ( 1878 - ci ildə inşa edilib ) Xəzərdə səfərlər edib .
İlk daxiliyanma mühərrikli " Vandal " ( 1903 - cü il ) , ilk reversivli iki mühərriklə çalışan " Delo " ( 1908 - ci il ) gəmilərində üzmək də Xəzər dənizçilərinin qismətinə yazılıb .
Dənizlə daşınan yüklərin həcmi artdıqca Xəzər dənizinin sahillərində limanların da sayı artır .
Yeni körpülər inşa edilir , anbarlar tikilir , kranlar qurulur .
Donanmanın genişlənməsi gəmi təmiri bazasının yaradılmasını da zərurətə çevirir və 1866 - cı ildə " Qafqaz və Merkuri " Səhmdar Cəmiyyətinin Bakıda mexaniki zavodunun bünövrəsi qoyulur .
İnkişaf etməkdə olan donanmanın kadrlara tələbatını ödəmək məqsədilə 1881 - ci ildə Bakı dənizçilik sinifləri təşkil edilir .
Sonrakı illərdə gəmiçiliyin donanması ölkədə və xaricdə inşa edilmiş yeni tipli gəmilərlə zənginləşir .
Xəzər dənizçilərinin ixtiyarına " çay-dəniz " tipli tankerlər , pambıq , taxta-şalban və s. daşıyan gəmilər verilir .
1962 - ci ildə Xəzər Dəniz Nəqliyyatı Layihə-Axtarış Elmi-Tədqiqat İnstitutu mütəxəssislərinin layihəsi əsasında o dövr üçün Avropada ən böyük Bakı — Türkmənbaşı gəmi-bərə keçidi işə salınır .
1960 - cı ildən etibarən Xəzər Dəniz Gəmiçiliyinə məxsus gəmilər Volqa — Balt kanalı vasitəsilə dünya sularına çıxmağa başlayır .
" Azərbaycan Xəzər Dəniz Gəmiçiliyi " Qapalı Səhmdar Cəmiyyəti isə Azərbaycan Respublikası Prezidentinin 22 oktyabr 2013 - cü il tarixli Sərəncamı ilə Azərbaycanda mövcud olan iki böyük donanmanın — Azərbaycan Dövlət Xəzər Dəniz Gəmiçiliyi və Azərbaycan Respublikası Dövlət Neft Şirkətinin Xəzər Dəniz Neft Donanmasının birləşdirilərək yenidən təşkil olunması yolu ilə yaradılıb .
İki donanmanın birləşdirilməsində məqsəd dəniz gəmiçiliyi sahəsində yerli və beynəlxalq daşımaların artırılmasına və ölkənin tranzit potensialının gücləndirilməsinə nail olmaqdır .
Xəzər Dəniz Neft Donanmasının da 60 ildən artıq bir dövrü əhatə edən tarixi şanlı səhifələrlə zəngindir .
SSRİ Nazirlər Sovetinin 31 oktyabr 1949 - cu il tarixli " Xəzərdə dəniz neft istehsalının inkişafı haqqında " sərəncamı ilə " Azərneft " birliyi , onun tərkibində isə SSRİ Neft Sənayesi Nazirliyinin 4 noyabr 1949 - cu il tarixli əmri ilə " Üzən vasitələr " idarəsi yaradılır .
Xəzər Dəniz Neft Donanmasının inkişafı məhz bu tarixdən başlanır .
Həmin dövrdə " Artyomneft " və " Stalinneft " dəniz qazma trestlərinin üzmə vasitələri yeni yaradılmış idarənin tərkibinə keçirilir .
Bunlar əsas etibarilə " Transportnik " , " Qəbələ " , " BMK-90 " tipli kiçik həcmli katerlər , özühərəkətetməyən 20 tonluq üzən kranlar və barjlar idi .
AXDG - nin " Bibiheybət " və " Zığ " gəmi təmiri zavodları vardır .
Zavodların fəaliyyəti AXDG - nin və kənar təşkilatların gəmilərini , texniki avadanlıqları təmir etməkdən və onlar üçün sifarişlər əsasında müxtəlif növ ehtiyat hissələri , xüsusi boyalar və texniki vasitələr hazırlamaqdan ibarətdir .
Zavodlarda gəmi sistem və qurğularının , elektrik və radionaviqasiya avadanlıqlarının , mühərriklərin , cihazların quraşdırılması və sazlanması , dalğıc və sualtı hidrotexniki işlər , gəmilərin doka qaldırılaraq sualtı gövdə , sükan və vintlərinin yoxlanılması , onların təmizlənməsi və rənglənməsi , hava ilə doldurulan xilasetmə sallarının , hidrostatik ayırıcı qurğuların , fərdi xilasetmə vasitələrinin yoxlanılması və təmiri , ASV tipli nəfəs aparatlarına texniki xidmətin göstərilməsi və s. bu kimi işlər həyata keçirilir .
AXDG - nin tərkibində olan Azərbaycan Dövlət Dəniz Akademiyası ( ADDA ) dənizçilik təhsili üzrə 130 illik təcrübəyə malikdir , hazırda 3 fakültə və 16 kafedra ilə tələbələrə xidmət göstərməkdədir .
Akademiya Beynəlxalq Dənizçilik Təşkilatı ( IMO ) tərəfindən tanınır .
Bununla yanaşı , AXDG - də Təlim-Tədris mərkəzi mövcuddur .
Bu mərkəz müasir trenajor və simulyatorlarla təchiz edilmişdir və burada dənizçilərin sertifikatlandırılması üçün xüsusi kurslar təşkil olunur .
Mərkəzdə keçirilən tədris proqramları Beynəlxalq Dəniz Təşkilatının ( IMO ) standartlarına tam uyğundur .
AXDG - nin tərkibində " Zığ " quru yük limanı fəaliyyət göstərir .
Limanın əsas məqsədi qabaqcıl texnika və texnlogiyaları tətbiq etməklə quru yük limanının fəaliyyətinin təşkili , istismarı və idarə olunması , yerli və xarici şirkətlərə yüksək keyfiyyətli liman xidmətlərinin göstərilməsi , yük əməliyyatlarının aparılması , ticarət gəmiçiliyi məqsədi ilə istifadə olunan gəmilərə və sərnişinlərə xidmət göstərilməsi , habelə digər müvafiq liman xidmətlərinin göstərilməsindən ibarətdir .
" İnflot " Dəniz Agentliyi Azərbaycanın dəniz limanlarına gəmilərin gəlməsi , limanda olması və limandan çıxması ilə bağlı müxtəlif rəsmiləşdirmələri , gəmi sahibinin , fraxt edənin və ya gəmini digər qanuni əsaslarla istismar edən şəxsin müvafiq orqan və təşkilatlarda təmsil edilməsini və onların adından maliyyə tapşırıqlarının yerinə yetirilməsini həyata keçirir .
AXDG - nin tərkibində logistika xidmətləri təqdim edən " ASCO logistics " şirkəti fəaliyyət göstərir .
Şirkət müxtəlif nəqliyyat növləri cəlb etməklə müxtəlif təyinatlı yüklərin başlanğıc məntəqəsindən təyinat məntəqəsinə təhlükəsiz , qısa zaman ərzində və effektiv daşınmasını təşkil edir .
Bundan əlavə , " ASCO logistics " şirkəti yükgöndərənlərə optimal marşrutun və nəqliyyat növünün seçilməsi ilə bağlı məsləhətlərin verilməsi və yükün daşınması zamanı tələb olunan sənədləşmə , müşayiət , gömrük və sığorta xidmətləri göstərir .
Kinostudiya 1920 - ci ildə " Azərbaycan XMK-nın İncəsənət Şöbəsi " adı altında təsis olunub .
Qurum indiki dövrdə Azərbaycan Mədəniyyət və Turizm Nazirliyinin tərkibində fəaliyət göstərir .
Kinostudiyanın hazırkı direktoru Fariz Əhmədovdur .
İlk struktur nümunəsi kimi XlX əsrin sonlarında fotoqraf və kinooperator Aleksandr Mişon Bakıda elmi foto dərnəyin katibi və nəşriyyat sahibi olduğu fotoatelyeni nəzərə almalıyıq .
1920 - ci ildə Nəriman Nərimanov kinematoqrafiya idarələrinin milliləşdirilməsi haqqında dekret imzalayır və xalq mədəniyyət komissarlığının tərkibində foto-kino şöbəsi ( Azərbaycan XMK-nın İncəsənət Şöbəsi ) yaradılır .
1923 - cü ildə isə bu qurumu I Dövlət kinofabriki ( " Azərbaycan Foto-Kino İdarəsi " ( AFKİ ) əvəzləyir .
Azərbaycan kino strukturu sonrakı illərdə müxtəlif cür adlandırılıb .
Məsələn , 1926 - 1930 - cu illərdə " Azdövlətkino " ( Azərbaycan Foto–Kino Sənaye və Ticarət Birliyi ) , 1930 - 1931 - ci illərdə " Azərkino " , 1934 - 1935 - ci illərdə " Azdövlətkinosənaye " ( Oktyabrın X illiyi adına kinofabrik ) , 1932 - 1941 - ci illərdə " Azərfilm " ( Azərbaycan Foto-Kino Sənayesi İdarəsi ) , 1939 - 1959 - cı illərdə " Bakı kinostudiyası " ( SSRİ Xalq Komissarları Sovetinin 1938 - ci il 2 mart qərarı ilə bədii filmlərin Bakı Kinostudiyasının Nizamnaməsi təsdiq olundu .
SSRİ Xalq Komissarları yanında Kinematoqrafiya İşləri üzrə komitənin 1938 - ci il 30 iyun tarixli əmri ilə kinostudiya 1938 - ci ildən bədii filmlərin Bakı Kinostudiyası adlandırıldı və 1944 - cü ilə kimi Komitənin tabeliyində oldu .
Sonra Azərbaycan SSR Xalq Komissarları Soveti yanında Kinematoqrafiya İşləri üzrə idarənin ixtiyarına keçdi .
ASSR Kinematoqrafiya Nazirliyinin 25 . 05 . 1948 tarixli əmrinə əsasən kinostudiya ASSR Kinematoqrafiya Nazirlİyi yanında Bədii və Xronikal Filmlərin Bakı kinostudiyası kimi yenidən təşkil olundu .
1953 - cü ilin mayın 25 - dən kinostudiya ASSR Mədəniyyət Nazirliyini sərəncamına verildi .
1958 - ci ildən kinostudiya " Azərbaycanfilm " kinostudiyası ( Mədəniyyət Nazirliyinin 22 . 08 . 1958 tarixli əmrinə əsasən ) adlanır .
Azərbaycan SSR Nazirlər Sovetinin 20 . 04 . 1959 tarixli qərarı ilə kinostudiyaya Cəfər Cabbarlının adı verildi .
1960 - cı il aprelin 20 - dən kinostudiya dramaturqun adını daşıyır .
Kinostudiyanın yeni binasının əsası 1951 - ci ildə qoyulub və 15 ildən sonra hazır olub .
1966 - cı ildə bu binada artıq kino istehsalına başlanılıb .
ASSR Nazirlər Sovetinin 10 . 07 . 1963 tarixli qərarına əsasən kinostudiya ASSR Nazirlər Soveti yanında Dövlət Kinematoqrafiya Komitəsinin ixtiyarına verildi .
Sonradan ASSR Nazirlər Soveti Dövlət Kinematoqrafiya Komitəsinin 23 . 12 . 1965 tarixli əmrinə əsasən ASSR Nazirlər Soveti yanında Dövlət Kinematoqrafiya Komitəsi yenidən təşkil olundu .
ASSR Nazirlər Soveti Rəyasət Heyətinin 23 . 09 . 88 tarixli fərmanı ilə ASSR Dövlət Kinematoqrafiya Komitəsi ləğv olunaraq , Azərbaycan Mədəniyyət Nazirliyinin sərəncamına verildi .
ASSR Nazirlər Sovetinin 19 . 09 . 88 tarixli qərarı ilə bütün kino təşkilatları , o cümlədən kinostudiya nazirliyin tərkibinə qatıldı .
1989 - cu ilin əvvəllərində Mədəniyyət Nazirliyinin tərkibində " Azərkinovideo " İB yaradıldı .
ASSR Nazirlər Sovetinin 20 . 05 . 1989 tarixli əmrinə və Azərbaycan Mədəniyyət Nazirliyinin 31 . 05 . 1989 tarixli qərarına əsasən kinostudya Azərkinovideo İB - nin tərkibinə daxil edildi .
1991 - ci ildə Azərkinovideo İB Mədəniyyət Nazirliyinin tərkibindən çıxarıldı və müstəqil fəaliyyət göstərdi .
2001 - ci ilin aprelində prezidentin sərəncamı ilə Azərkinovideo İB ləğv olundu və bunun əvəzinə Mədəniyyət Nazirliyində Kino İşləri Baş İdarəsi təşkil olundu .
01 . 09 . 2003 - dən etibarən baş idarənin adı dəyişdirilərək Kino işləri şöbəsi adlandırıldı .
Hazırda Azərbaycanda kino qurumu Azərbaycan Mədəniyyət Nazirliyinin tərkibində fəaliyyət göstərir .
Kinostudiyanın hazırkı direktoru Fariz Əhmədovdur .
" Azərbaycanfilm " də bədii filmlərin ssenarisini təsdiq edən Bədii Şura ( BŞ ) fəaliyyət göstərir .
Heyət hər il yenidən seçilərək təsdiqlənir .
Təqdim olunan ssenari BŞ heyəti tərəfindən qəbul olunduqdan sonra Mədəniyyət Nazirliyinə təqdim olunur .
Son sözü Mədəniyyət Nazirliyi deyir .
Azərsu Açıq Səhmdar Cəmiyyəti və ya qısaldılmış halda Azərsu ASC — Azərbaycan Respublikasında su təchizatı sahəsində dövlət siyasətini və strategiyasını həyata keçirən , mərkəzləşdirilmiş qaydada istehlakçıları içməli su ilə təchiz edən və onlara kanalizasiya xidmətləri göstərən dövlət şirkətidir .
Cəmiyyətin bütün səhmləri dövlətə məxsusdur .
1 dekabr 2021 ildə işci sayı 13912 nəfərdir .
Bakı şəhəri icməli su ilə XX əsrin müxtəlif dövrlərində tikilmiş kəmərlər vasitəsi ilə 4 mənbədən təchiz olunur – Şollar və Xaçmaz yeraltı suları , Ceyranbatan su ambarı və Kür çayı .
Lakin 80 illərin sonu – 90 - cı illərin əvvəllərində baxımsızlıq nəticəsində su təchizatı sistemində ciddi çətinliklər yaranmışdır .
1993 - cü ildə ölkədə sabitlik bərqərar olunduqdan sonra qarşıda duran əsas vəzifə iqtisadiyyatın bir çox sahələrində olduğu kimi , su təchizatı sistemindəki çətinlikləri də aradan qaldırılmaqdan ibarət idi .
İlk növbədə Bakı , Sumqayıt şəhərlərinin və Abşeron yarımadasının yaşayış məntəqələrinin içməli su ilə təchizatının yaxşılaşdırılmasına imkan verə biləcək bir qurumun yaradılmasına başlandı .
Bununla əlaqədar olaraq , iki sabiq dövlət qurumu olan " Kommunsənayesutəchizatı " İstehsalat Birliyi və " AzSuGEO " Elmi-Tədqiqat İnstitutunun əsas və dövriyyə vəsaitlərinin zəminində Azərbaycan Respublikası Milli Məclisinin qərarı ilə 1995 - ci ildə Abşeron Regional Səhmdar Su cəmiyyəti yaradılmışdır .
Həmin dövrdə MDB ölkələri arasında ilk dəfə olaraq " Böyük Bakının su təchizatı sisteminin yenidənqurulması layihəsi " üçün beynəlxalq maliyyə institutlarından su sektoruna güzəştli şərtlərlə kredit ayrılmasına nail olundu və bu layihə uğurla həyata keçirildi .
İqtisadiyyatın digər sahələrində olduğu kimi , su təchizatı sisteminin yaxşılaşdırılması istiqamətində aparılan islahatlar bu gün də uğurla davam etdirilir və daha da genişləndirilir .
Azərbaycan Respublikası Prezidentinin " Azərbaycan Respublikasında su təchizatı sahəsində idarəetmənin təkmilləşdirilməsi haqqında " 11 iyun 2004 - cü il tarixli Sərəncamı dövlət başçısının bu sahəyə olan böyük qayğı və diqqətinin təzahürü olaraq islahatların aparılması və idarəetmə strukturunun təkmilləşdirlməsi istiqamətində həyata keçirilən işlərin daha da sürətləndirilməsinə geniş şərait yaratdı .
Cəmiyyətin bütün səhmləri dövlətə məxsusdur .
Regionlarda su təchizatı və kanalizasiya xidməti sahəsində idarəetmənin təkmilləşdirilməsi məqsədilə aparılan struktur islahatları nəticəsində " Birləşmiş Sukanal " Məhdud Məsuliyyətli Cəmiyyəti yaradılmış , Sumqayıt , Gəncə , Şəki , Göyçay və Ağdaş şəhər və rayon su-kanalizasiya müəssisələri Törəmə Səhmdar Cəmiyyətlərinə çevrilmişdir .
Respublikanın eyni rayon və ya şəhərlərində paralel fəaliyyət göstərən su təchizatı və kanalizasiya xidməti müəssisələri birləşdirilərək mobil təşkilatlara çevrilmiş , digər struktur təkmilləşdirmələri aparılmışdır .
Su təchizatında sabitliyin təmin olunması , yaşayış məntəqələrində suya olan tələbatın ödənilməsi , istehlakçılara verilən suyun keyfiyyətinin yaxşılaşdırılması və su xidmətinin səviyyəsinin yüksəldilməsi məqsədi ilə işlənilmiş və ölkə başçısının müvafiq sərəncamları ilə təsdiq edilmiş " Regionların sosial-iqtisadi inkişafı üzrə Dövlət Proqramı ( 2004 – 2008 - ci illər ) " , " Regionların sosial-iqtisadi inkişafının sürətləndirilməsinə dair əlavə tədbirlər planı " , " Bakı şəhərinin qəsəbələrinin 2006 – 2007 - ci illər üzrə sosial-iqtisadi inkişafının sürətləndirilməsinə dair tədbirlər planına və s . müvafiq olaraq mühüm tədbirlər yerinə yetirilmiş , hər bir iqtisadi rayon üzrə konkret iş proqramı müəyyən edilmişdir .
Azərsu ASC ölkə üzrə 1171065 abunəçini içməli su ilə təmin edir .
Bunlardan 1132575 - i əhali , 38490 - i isə qeyri-əhali istehlakçılarıdır .
Cəmiyyətin balansında 17265 km uzunluğunda su , 3050 km uzunluğunda kanalizasiya və yağış suları xətləri vardır .
Azərsu ASC Bakı şəhəri və Abşeron yarımadasını 5 mənbədən götürülən su ilə təchiz edir .
Bunların 2 - si Xaçmaz rayonunun , 1 - i isə Oğuz rayonunun yeraltı su mənbələridir .
Bunlardan başqa Samur çayından qidalanan Ceyranbatan su anbarının ehtiyatlarından və Kür çayının sularından da istifadə olunur .
Hazırda respublikanın şəhər və rayonlarının su təchizatı və kanalizasiya sistemlərinin yenidənqurulması layihələri icra olunur .
İşlər dövlət vəsaitləri və beynəlxalq maliyyə qurumlarından cəlb olunan kreditlər hesabına maliyyələşdirilir .
Azərsu ASC - nin sədri Qorxmaz Hüseynov 4 may 2021 - ci ildə vəzifəsindən azad edilib .
Sədrin birinci müavini Teyyub Cabbarov , İstismar üzrə müavin Köçərli Həsənov , İqtisadi məsələlər üzrə müavin Mahir Məmmədov , Tikinti üzrə müavin Seymur Seyidov və Ümumi işlər üzrə müavin İlqar Tağıyevdir .
Hazırda sədrin səlahiyyətlərini Köçərli Həsənov icra edir .
" Naxçıvan " Universiteti 1994 - cü ildən 1999 - cu ilə kimi " Naxçıvan " bazası kimi fəaliyyət göstərmişdir .
Azərbaycan Respublikası Ədliyyə Nazirliyi 05 iyul 1999 - cu il tarixli 33 saylı şəhadətnamə ilə müəssisəni Naxçıvan Özəl Universiteti adı ilə dövlət qeydiyyatına almışdır .
Universitet Azərbaycanın paytaxtı Bakı şəhərindən kənarda yerləşən yeganə özəl ali təhsil ocağıdır .
Azərbaycan Respublikasında xüsusi icazə tələb olunan fəaliyyət növlərinin siyahısına uyğun olaraq Naxçıvan Özəl Universitetinə Azərbaycan Respublikası Təhsil Nazirliyinin AB seriyalı 019008 , qeydiyyat nömrəsi 08 , 11 noyabr 1999 - cu il tarixli lisenziya verilmişdir .
